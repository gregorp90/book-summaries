Author: Adrian Predrag Kezele
Link: https://www.zalozba-chiara.si/zalozba-chiara/1259-zivljenje-smrt-zivljenje-2-dopolnjena-izdaja.
Status: Finished

## Summary
Knjiga poizkuša približati vzhodno znanje o smrti iz religioznega vidika zahodnemu človeku. Temelji na [Katha Upanišadi](https://en.wikipedia.org/wiki/Katha_Upanishad) o Načiketi, dečku, ki se je prostovoljno srečal s smrtjo. Glavna ideja knjige je v obstoju duše, ki je utelešena in posamezno utelešenje ji služi kot posamezna lekcija oziroma kot možnost za napredek. V knjigi naj bi bilo tudi nekaj vzporednic s [Tibetansko knjigo mrtvih](https://en.wikipedia.org/wiki/Bardo_Thodol), ki je budistični tekst, medtem ko gre pri Upanišadah za [vedske](https://en.wikipedia.org/wiki/Vedas) tekste.

Obstaja univerzalna, skupna zavest h kateri stremi duša. In zavest je edina stvar, za katero smo lahko prepričani da obstaja -- pomisli, kaj je res edina stvar, ki je za tebe resnična. Vse ostalo naj bi bila samo teorija. Avtor prestavi argumente kot to, da se je že velikokrat izkazalo, da je naše vedenje o svetu in vesolju pomanjkljivo in napačno. Na nek način bi potem bilo skorajda arogantno z gotovostjo trditi, da je to kar sedaj velja kot splošno znanstveno prepričanje, res popolnoma resnično. Konec koncev gre še vedno za model vesolja in vsakodnevno odkrivamo nova spoznanja, naše znanje raste, nekatere uveljavljene resnice pa so postavljene na trhle temelje. Ali je res tako nenavadno verjeti, da obstaja nekaj izven našega dojemanja in izven tega, kar smo s trenutno tehnologijo sposobni zaznati in modelirati?

Za branje je potrebno imeti dokaj odprto glavo, saj knjiga v glavnem temelji na zgodnji indijski religiji in je v veliki meri duhovna. Avtor sicer poveže nekatere koncepte z znanostjo, predvsem kvantno fiziko, ampak trenutno moje poznavanje tega področja ni dovolj dobro, da bi lahko ocenil ali so te povezave smiselne ali ne, vsekakor sem zaenkrat skeptičen. Marsikateri nasvet, predvsem v prvem delu knjige, pa je uporaben že sam po sebi za boljše življenje (kot verjetno marsikateri drugi v raznih religioznih tekstih).

Knjiga ima na koncu vsakega poglavja tudi kratek povzetek, kar lahko služi za obnovitev znanja.

## Trije Načiketovi ognji
Načiketa je deček, ki prostovoljno pride k bogu smri Jami. Ta mu preda znanje o smrti in umiranju. Dobi navodila, da v času življenja prižge 3 ognje:

- atman,
- karma,
- dharma.

Čeprav gre za bolj kot ne duhovne opise posameznih konceptov, bi verjetno sledenje le tem koristilo tudi največjemu skeptiku. Četudi nič od duhovnih zadev ne bi držalo te tri navade (morda boljše filozofije) verjetno pripomorejo k boljšemu in bolj krepostnemu življenju.

Gre za praktične postopke, ki naj bi jih uporalbjali v vsakdanjem življenju. Te ognje prižigamo vsak dan.

### Prvi ogenj: Atman -- meditacija
Prižgati prvi ogenj pomeni, da se zavemo svoje duše. Torej moramo iti onkraj čutil, uma, občutkov in ega.

Meditacija, oziroma stanje popolne zavesti, naj bi bilo podobno stanju smrti. Z meditacijo v tišini  vsak dan v bistvu umremo, oziroma najdemo svojo dušo. Vrednost meditacije je v tem, da se vsaj za trenutek nehamo enačiti s telesom in osebnostjo. S tem se tudi naučimo biti sami -- kar je eden poglavitnih delov strahu pred smrtjo in stanje, katerega v današnjem času pogosto nismo navajeni.

Avtor predlaga integralno meditacijo. ==TODO==: Preveri kaj je to in ali je kako povezana s transcendentalno meditacijo.

### Drugi ogenj: Karma -- dejanja in odpuščanje
Vsa naša dejanja imajo posledice. Običajno posledice dejanj (dobre in slabe) pripisujemo sebi, kot na primer sadove dobrega dela. Vendar posledice pripadaju Bogu. Naša naloga je, da dejanje opravimo po naših najboljših močeh, potem pa prepustimo posledice in razplet Bogu. To lahko povežemo s stoično filozofijo -- naša dejanja so edina stvar, na katero lahko vplivamo, na sam razplet po naših dejanjih ne moremo. Zato moramo odvreči vso skrb in pričakovanje glede rezultatov našega dela. 

V ta koncept spada tudi navezovanje na ljudi in njihova dejanja/obnašanje. Kadar si bližnji želijo nečesa kar ne vključuje tudi nas, ali pa ni v skladu z našimi željami, postanem ljubosumni in posesivni. Na eni točki, če ne prej ob smrti, jih bomo morali spustiti, čeprav bodo naše duše morda nadaljevale skupno pot po smrti (v sledečih poglavjih sledi razlaga, da lahko duša počaka drugo dušo v Jamovem svetu, ali v nebeških svetovih, da lahko nesojeni ljubimci v nebeških svetovih to nadoknadijo in podobno). Vsakemu človeku moramo pustiti svobodno izbiro.

Posledice dejanj se vračajo in posledice tudi niso v naši pristojnosti, ampak pristojnosti Boga. Ne odpuščamo zato, ker smo navezani na posledice tujih dejanj! Z odpuščanjem torej tudi prižigamo drugi ogenj. Ta del se tudi močno navezuje na Krščanstvo, kjer je Jezus pridigal o odpuščanju -- ponovno se rišejo vzporednice med večjimi religijami.

### Tretji ogenj: Dharma -- življenjski namen
Medtem ko se ogenj Karme nanaša na to kako delo opravljamo, gre pri dharmi za to kakšno delo opravljamo. Moramo najti naš smisel v življenju, saj smo tukaj z namenom, da opravimo neko delo, pridobimo izkušnje in na podlagi tega napredujemo. To je naša dharma. K njej nas vleče samodejno, to delamo brez napora in prisile.

Prižiganje dharme ni enkraten proces ampak se odvija dalj časa. Naboljši izraz bi bil **stalna sprememba**. V zadnjem času je velik povdarek na tem tudi v posvetnem življenju -- glej [[Mindset]] kot primer. Ves čas se moramo biti prirpavljeni spreminjat, saj se svet spreminja in mi moramo iti z njim. Prav tako se s tem lahko spreminja naša dharma. Takšni kot smo bili pred 10 leti ne obstajamo več -- ta del nas je tako rekoč odmrl. Ves čas moramo v svoje življenje vnašati silo uničevanja, ki uniči naše nepotrebne dele. S tem "smrt postane del življenja -- neprestana sprememba, ki v sebi nosi seme blaženosti in omogoča hitro evolucijo duše". V ta del sodi tudi izkoriščanje priložnosti in imeti pogum jih izkoristiti -- o tem je veliko napisal tudi Jordan Peterson v [[Beyond Order]]. Dharmo lahko najdemo tudi kasneje v življenju.

Do tega dela je zadeva zelo praktičnega tudi iz popolnoma nereligioznega vidika. Meditacija ima vsekakor dober vpliv na počutje, zdravje in razvoj človeka. Preostala ognja sta tudi očitno praktično uporabna. Od tu naprej gre knjiga v bolj religiozne in mistične vode, ki jih moramo pustiti nekoliko odprto glavo.

## Koncepti

### Kočija
Človeka lahko primerjamo s kočijo. S to kočijo se duša prevaža skozi življenje. Kočijaž je naš um, ki usmerja kočijo, ampak kočija brez duše znotraj kočije niti ni tako pomembna in se lahko izgubi. Če duša izgubi kočijo in kočijaža (telo in um) lahko najde novega, da jo pripelje tja, kamor je namenjena.

### Chitagupta
To je virtualno območje, kjer je zapisana karma naše duše. Torej nekakšen zapisnikar, ki Bogu preda poročilu o napredku naše duše. Avtor poveže to virtualno območje s kvantno fiziko.

Avtor omeni, da ta koncept poznajo vse kulture sveta, nam najbližje bi verjetno to bil Sveti Peter.

### Jama
Jama je bog smrti, ki dušo sprejme. Je sin Sonca in avtor ga poveže s črno luknjo, ki onemogoča bilokakšno manifestiranje, tako kot je duša po smrti v nemanifestiranem svetu. Jama ocenjuje, na katero pot bo dušo poslal po smrti. Gre za naraven proces/pojav, ki ga pa pogosto opisujemo kot boga in najbolj razvite duše naj bi celo bile sposobne z njim imeti oseben odnos.

## Po smrti
Ko umremo ima duša 3 opcije:

- novo utelešenje,
- pot nebeškega,
- pot soustvarjalca.

Na katero pot se bo podala je odvisno od razvitosti duše in kako je prešla v smrt. Pri nezavestni smrti ji ne bo prepuščeno izbire, ampak bo izbrano za njo. V kolikor duša ohrani zavest pa bo imela izbiro. Veliko je odvisno tudi od njene karme. 

### Novo utelešenje
Duša si lahko izbere (ali ji je izbrano) novo utelešenje, zato, da pridobi nove izkušnje, ki jih potrebuje na svoji poti do višje razvitosti. Včasih lahko to izbere sama in celo načrtuje skupaj z drugimi dušami.

### Pot nebeškega
Pot nebeškega lahko duša nadaljuje po svoji izbiri, ali pa je izbrano za njo. Obstaja več nebeških svetov in so lahko tako rajski, kot peklenski -- vzporednica z Dantejevimi večimi stopnjami pekla. V katerega gre, je odvisno od njene karme. V teh svetovih ponovno nabira izkušnje, ki jih v utelešnju ne more (ampak tiste v utelešenju so najbolj pomembne). Čas v teh svetovih ne obstaja, zato imamo lahko občutek, da smo v teh svetovih večno.

### Pot soustvarjalca
Zelo razvita duša lahko gre po poti soustvarjalca. To pomeni, da sodeluje v razvoju vesolja in obstoja. Tukaj ima duša ponovno več opcij, nekatere so te, da se manifestira v materialnem svetu in služi kot vodnik ostalim dušam, na podlagi svojih preteklih izkušenj in razvitosti. Lahko je tudi vodnik dušam v nebeških svetovih. Lahko pa se združi z absolutnim ali pa ide v nepredstavljivo področje. Ko je duša enkrat na tej poti lahko prosto prehaja med temi stopnjami in je tako rekoč premagal smrt -- v kolikor se utelesi v Avatarju, z namenom učiti ostale duše v materialnem svetu, je njena smrt samo preprost prehod v novo utelešenje.

Duša prav tako ohrani zadnjo osebnost, kadar preide na pot soustvarjalca -- zato avto predlaga, da se potrudimo doseči to stopnjo za čas trenutnega življenja. Zadnja osebnost se o spominjala prejšnjih in bo stala na njihovih ramenih, saj je dosegla to stopnjo zaradi njihovih izkušenj.

### Stanja zavesti
Poznamo 7 stanj zavesti:

- spanje,
- sanjanje,
- budnost,
- čista zavest,
- kozmična zavest,
- božanska zavest,
- zavest enosti.

Pri prvih treh je subjekt nerazvit in se ne zavedamo duše. Pri ostalih se je, ampak ni nujno, da so ta stanja trajna. Včasih smo lahko samo nekaj časa v stanju čiste zavesti (meditacija). Kadar se to prenese tudi na vsakdanje življenje je to kozmična zavest, ampak tudi to je lahko le začasno. Pri božanski zavesti se zavemo prave resničnosti in ne resničnosti našega uma in lahko še v materialnem telesu doživlja nebeške svetove. Zavest enosti pa dosežemo, ko se zavedamo, da je vse kar obstaja **isto**. Da je vesolje zgrajeno iz skupne energije -- zavesti. Vse kar je od zunaj se doživlja enako kot vse kar je od znotraj. Ne gre za intelektulno razumevanje, ampak za čutenje. 5., 6. in 7. stanje omogočajo prehod po poti soustvarjalca.
